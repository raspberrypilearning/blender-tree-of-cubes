## Voeg takken en bladeren toe

Laten we wat takken en bladeren toevoegen. Hiervoor moeten we meer kubussen toevoegen voor onze takken vol bladeren.

+ Als eerste, merk op dat er een kleine cirkel in de kubus te zien is.

![3D-cursor](images/blender-3d-cursor.png)

Als je op hetzelfde symbool klikt in het linkermenu, en dan ergens in de 3D-weergave klikt, wordt de cirkel op die plek geplaatst. Dit is de 3D-cursor. Als je een object toevoegt, zal het object geplaatst worden op de plek van de 3D-cursor.

+ Selecteer dit cursorgereedschap en zorg dat je muis ergens in de 3D-weergave zit en klik met links â€” vlakbij de boomstam is handig. Merk op dat de 3D-cursor op de positie staat waar je klikte.

+ Voeg een kubus toe door **Mesh** > **Kubus** te selecteren in het **Toevoegen** menu.

+ Klik ergens in de 3D-weergave (wel dichtbij de boomstam) en voeg nog een kubus toe. Bijvoorbeeld:

![Blender 2 kubussen](images/blender-2-cubes.png)

+ Klik weer ergens in de 3D-weergave en voeg nog een kubus toe.

Nu zie je drie kubussen in de 3D-weergave. Je kunt de blauwe, groene en rode handvatten gebruiken om de kubussen bovenop de boomstam te plaatsen om het er als een boom uit te laten zien.

+ Selecteer de move gizmo vanuit het menu onder de 3D-weergave zodat je de kubussen kunt verplaatsen.

![Move gizmo](images/gizmos.png)

+ Zet de kubussen bovenop de boomstam in een boomachtige opstelling. Bijvoorbeeld:

![Blender boom](images/blender-tree-1.png)

+ Roteer de 3D-weergave met behulp van de middelste muisknop en controleer dat de boom er vanaf elke kant goed uitziet, pas waar nodig aan. Bijvoorbeeld:

![Blender boom](images/blender-tree-2.png)

De afbeelding hierboven laat zien dat de kubussen niet goed op de boomstam zijn geplaatst.